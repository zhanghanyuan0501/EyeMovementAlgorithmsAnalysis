Dziedzina okulografii \textit{(z ang. eye-tracking)} na przestrzeni ostatnich kilkudziesięciu lat bardzo się rozpowszechniła. Jej zastosowanie możemy znaleźć w wielu dziedzinach życia oraz nauki, nawet nie zdając sobie z tego sprawy. Pozwala ona na coraz dokładniejsze prześledzenie ruchu gałek ocznych badanego podmiotu, co pozwala na dalszą analizę tych danych. Wynikiem takiej analizy może być na przykład mapa cieplna wykonywanego ruchu na reklamie, co w następnych krokach powoduje, iż reklamodawcy posiadają kolejne informacje dotyczące sposobu tworzenia reklam, żeby więcej informacji trafiło do użytkownika.\par
Wraz z rozwojem analizy, zostało stworzonych wiele urządzeń służących do wykonywania dokładnych pomiarów ruchu. W większości przypadków te dane są analizowane pod kątem wykrywania fiksacji lub sakad ruchu oka.\par
Celem poniższej pracy jest zaprezentowanie analizy wybranych algorytmów wykrywania fiksacji, sposobu ich implementacji. Analiza odbywa się pod kątem zużycia pamięciowego, czasu trwania algorytmów, ilości zmierzonych fiksacji. Badany również będzie wpływ parametrów zewnętrznych na poprawność i dokładność algorytmów. W pracy również zaprezentowano jeden przykład rozwiązania bazującego na coraz to popularniejszej technologii uczenia maszynowego. W tym algorytmie będzie można zbadać dokładność wyników końcowych względem tradycyjnych algorytmów.\par
Opis wykonanej pracy został podzielony na kilka rozdziałów. Drugi rozdział pracy przedstawia opis teoretyczny dziedziny okulografii, oraz związanej z nią tematyki budowy ludzkiej gałki ocznej. W tym rozdziale scharakteryzowano również metody prezentacji danych oraz opisano różne algorytmy wykrywania fiksacji, w tym te wybrane do dalszej analizy. Kolejny rozdział stanowi opis stworzonego projektu badawczego. Ten rozdział rozpoczęto od deskrypcji utworzonej aplikacji, wraz z opisem wykorzystanych narzędzi. Po tym zaprezentowano specyfikację zewnętrzną aplikacji, w tym jakie są parametry uruchomieniowe dla programu, przedstawiono format danych wejściowych oraz wyjściowych. Pod koniec tej sekcji przedstawiono metodę wyświetlania danych końcowych. Następną sekcją w tym rozdziale została specyfikacja wewnętrzna aplikacji. Rozpoczyna się ona od zaprezentowania wymagań aplikacji, czyli koniecznych modułów oraz platform, celem poprawnego jej uruchomienia. Kolejnymi zademonstrowanymi funkcjonalnościami są: metodyka kalibracji danych wejściowych, w jaki sposób zaimplementowano obsługę bazy danych, opis przygotowania danych do analizy za pomocą algorytmów. Sekcje \ref{ssec:implementidt}, \ref{ssec:implementivt}, \ref{ssec:machinelearningalg} prezentują wdrożone algorytmy wykrywania fiksacji wraz z ich kodem. Ostatnie 3 podrozdziały opisują w jaki sposób zaprezentowano wyniki, jak wykonano pomiary czasu oraz wykorzystania pamięci.\\
Głównym zadaniem czwartego rozdziału jest przedstawienie wyników oraz sposobu ich analizy. Pierwsze dwa podrozdziały opisują parametry maszyny, na której przeprowadzano badania oraz parametry związane ze stanowiskiem pomiarowym oraz danymi pomiarowymi. W sekcji \ref{ssec:regression} zaprezentowano sposoby implementacji, jak również wyniki w związku z dwoma metodami regresji. Następna sekcja została poświęcona na sprawdzenie wpływu parametrów wejściowych algorytmów na wyniki końcowe. W kolejnych sekcjach pokazano porównanie czasów trwania algorytmów, wraz z analizą różnic, analizę obciążenia pamięci przez algorytmy oraz wpływ metod odczytu danych na działanie aplikacji. Ostatni pod rozdział demonstruje dokładność algorytmu uczenia maszynowego oraz porównanie punktów końcowych. W ostatnim rozdziale zaprezentowano podsumowanie oraz wnioski z przeprowadzonej analizy.